<html>
<head> LA LUNA.html </head>
<body>
<h1> LA LUNA 
<p>
La Luna è l'unico satellite naturale della Terra. Il suo nome proprio viene talvolta utilizzato, per estensione e con l'iniziale minuscola (una luna), come sinonimo di "satellite naturale" anche per i satelliti di altri pianeti.
Orbita ad una distanza di circa 384.400 km dalla Terra, abbastanza vicina da renderla visibile ad occhio nudo e da distinguerne alcuni rilievi sulla superficie. È in rotazione sincrona e rivolge sempre la stessa faccia verso la Terra. La faccia nascosta della Luna non può essere osservata dalla Terra ed è rimasta sconosciuta fino al periodo delle esplorazioni spaziali.
Durante il suo moto orbitale, il diverso aspetto causato dall'orientazione rispetto al Sole genera delle fasi lunari chiaramente visibili e che hanno influenzato il comportamento dell'uomo sin dall'antichità. I greci la impersonavano nella dea Selene[2], i musulmani la reputavano un miracolo di Maometto, da sempre è considerata influente sul raccolto, le carestie e la fertilità.
Influenza la vita sulla Terra di molte specie viventi,
regolandone il ciclo riproduttivo e i periodi di caccia; agisce sulle maree e la stabilità dell'asse di rotazione terrestre.
Il suo simbolo astronomico ☾ è una rappresentazione stilizzata della sua fase calante.

La faccia visibile della Luna è coperta da circa 300 000[7] crateri (contando quelli con un diametro di almeno 1 km). Il cratere lunare più grande è il bacino Polo Sud-Aitken[8], che ha un diametro di circa 2 500 km, è profondo 13 km e occupa la parte meridionale della faccia nascosta.
</p>

</body>
</html>
